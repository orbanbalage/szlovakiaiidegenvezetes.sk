---
id: 14
title: Bemutatkozás
date: '2007-11-23T21:30:12+01:00'
author: admin
layout: page
guid: 'http://szlovakiaiidegenvezetes.sk/kubicek-aranka/'
---

![Kubicsek Aranka, Szlovákiai és Morvaországi Idegenvezető](http://szlovakiaiidegenvezetes.sk/wp-content/uploads/2007/12/kubicsek-aranka-szlovakiai-es-morvaorszagi-idegenvezeto.jpg)A nevem Kubicsek Vidor Aranka. Hivatásos szlovákiai magyar idegenvezető vagyok, a **Szlovák Idegenvezetők Szövettségének (SSSCR)** tagja. Vezetek magyarul, szlovákul és németül.

Szülővárosom Pozsony, eredeti végzettségem könyvtáros. Az idegenvezetés tölti ki életem nagy részét, mely egyben legszebb időtöltésem is. Csoportjaim nagy része Magyarországról érkezik, de gyakran keresnek fel Erdélyből, Székelyföldről és a volt Jugoszlávia határmenti területeiről (Vajdaság) is. Általában Pozsonyban és annak környékén, valamint Dévény várában vezetek, de Nyugat- és Közép-Szlovákia gyönyörű tájait és Morvaországot is rendszeresen felkeressük egy-egy csoportommal.

Ízelítőnek kiemelnék néhányat:

- A Pozsonytól nyugatra fekvő (a Duna és a Morva folyók torkolatánál található, egy szikláról lenéző) várrom [Dévény vára](szlovakia/devenyi-var/ "A Dévényi vár")
- A Gyönyörű tájjal és történelmi emlékekkel büszkélkedő [Besztercebánya](szlovakia/banyavarosok "Bányavárosok") és a körülötte fekvő kissebb bányavárosok
- Csodálatos ugyancsak [Morvaország](morvaorszag/morvaorszag "Morvaország") déli határvidéke a Dyje (Thaya) folyó mentén és a reneszáns városok régiója