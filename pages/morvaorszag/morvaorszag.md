---
id: 17
title: 'Morvaország várkastélyai'
date: '2007-11-24T19:01:57+01:00'
author: admin
layout: page
guid: 'http://szlovakiaiidegenvezetes.sk/znojmo/'
custom_header_001:
    - '<style type="text/css" media="Screen">#wrapp { background-image: url(http://szlovakiaiidegenvezetes.sk/wp-content/themes/sakura-fr/images/del-morvaorszag.jpg); }</style>'
---

## Vranov nad Dyjí![Vranov nad Dyjí](http://szlovakiaiidegenvezetes.sk/wp-content/uploads/2007/12/vranov-nad-dyji.jpg)

A Dyje folyó feletti sziklán emelt impozáns várkastély a középeurópai barokk egyik legérdekesebb építményei közé sorolható. Az Althann grófi családnak építette 1665-ben a neves Jan Fischer von Ehrlach mester - a Schönbrunni császári rezidencia tervezője.

##  Mikulov - Nikolsburg

## ![Mikulov](http://szlovakiaiidegenvezetes.sk/wp-content/uploads/2007/12/mikulov.jpg)

Több mint 800 éves város, keresztül vezetett rajta az ősrégi Borostyánút.  
Itt jött létre 1621-ban a híres Nikolsburgi béke Bethlen Gábor és az osztrák II. Ferdinánd között. Városa védett terület. Híres bortermelő vidék.

##  Lednice - valticei kultúrtáj

## ![Lednice](http://szlovakiaiidegenvezetes.sk/wp-content/uploads/2007/12/lednice.jpg)

„Európa kertje". A Lichtenstein grófi család ún. Windsori stílusú várkastélya, mely a középkori Angliára jellemző, a körülötte elterülő parkkal az UNESCO Világörökségének része.

##  Slavonice

## ![Slavonice](http://szlovakiaiidegenvezetes.sk/wp-content/uploads/2007/12/slavonice.jpg)

Az európai örökség reneszánsz gyöngyszeme. Csehország, Morvaország és Ausztria határán fekszik. Történelmi belvárosa íves boltozatú sgrafittókkal díszített későgótikus és reneszáns házairól és földalatti labirintusáról ismert.

## Telč

![Telč](http://szlovakiaiidegenvezetes.sk/wp-content/uploads/2007/12/telc.jpg)

A Morvaország Velencéjeként ismert középkori gótikus-reneszáns városka az UNESCO Világörökség listáján szerepel. A reneszáns várkastélyt a városalapító Zachariás von Neuhaus építtette. A főteret, melyen 58 műemlék található, pazar homlokzatú oromtetős polgárházak övezik egységes árkádsorral.

## Třebíč![Třebíč](http://szlovakiaiidegenvezetes.sk/wp-content/uploads/2007/12/trebic.jpg)

A 13. századból való Benedek-rendi Szent Prokop-kolostortemplom Paradicsom kapuja az európai román-gótikus építészet egyik legjelentősebb alkotása. Az UNESCO védelme alatt áll ugyanúgy mint a híres zsidónegyed. Az 1468-as évre, amikor Hunyadi Mátyás hadai feldúlták a várost emléktábla emlékeztet a Szent Márton plébániatemplom falán.

##  Znojmo - Znaim

## ![Znojmo](http://szlovakiaiidegenvezetes.sk/wp-content/uploads/2007/12/znojmo.jpg)

A Dyje folyó felett magaslik 45 m magasban az ősrégi vár, mely a morva tartománygrófok tulajdona volt, később pedig a Přemysl cseh uralkodócsalád határmenti erődítményrendszerének fontos végvára. Znaimot Csehország kapujának tartják. Főterén halt meg 69 évesen Luxemburgi Zsigmond király, falai közt ünnepelte 36. születésnapját 1805-ben Napóleon. Katakombáiról híres.

##  Jaroměřice nad Rokytnou![Jaroměřice nad Rokytnou](http://szlovakiaiidegenvezetes.sk/wp-content/uploads/2007/12/jaromerice-nad-rokytnou.jpg)

A kis város főterét majd egészen betölti a monumentális barokk kastély, mely egyike Európa legterjedelmesebb műépítészetének. Az osztrák J. Prandtauer tervei alapján épült a műkedvelő Questenberg nemesi család részére francia típusú kastélykertjével. Évente a Peter Dvorský Nemzetközi Zenefesztivál rendezvény színhelye.