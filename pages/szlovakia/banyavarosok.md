---
id: 59
title: Bányavárosok
date: '2007-12-22T10:11:48+01:00'
author: admin
layout: page
guid: 'http://szlovakiaiidegenvezetes.sk/test/'
custom_header_001:
    - '<style type="text/css" media="Screen">#wrapp { background-image: url(http://szlovakiaiidegenvezetes.sk/wp-content/themes/sakura-fr/images/szlovakia-banyavarosok-besztercebanya-kormocbanya-selmecbanya.jpg);}</style>'
---

## Besztercebánya - Banská Bystrica

## ![Besztercebánya](http://szlovakiaiidegenvezetes.sk/wp-content/uploads/2007/12/besztercebanya.thumbnail.jpg)

Városi kiváltságait IV. Béla királytól nyerte 1255-ben. A Felvidék legjelentősebb bányavárosa, itt székelt a néhai híres Thurzó-Fugger Bányatársaság.  
Magyar királyok és királynék kedvelt városa. 1542-ben Buda elfoglalása után itt tartották az első országgyűlést és itt kiáltották ki Bethlen Gábort magyar királlyá 1620-ban. Lahner György forradalmi honvédtábornok és vértanú születési helye.Belterülete műemlékileg védett.

## Körmöcbánya - Kremnica

## ![Körmöcbánya](http://szlovakiaiidegenvezetes.sk/wp-content/uploads/2007/12/kormocbanya.thumbnail.jpg)

A középkori aranybányászat központja. Károly Róbert ajándékozta meg szabad városi jogokkal 1328-ban. Az itt bányászott ezüst és aranyércből vert ezüst és aranypénz tette híressé. A város a magyar szabadságharc alatt Thökölyt és Rákóczit segítette hadviselési költségeikben. Máig ismert világhírű pénzverdéje.Teraszosan épült belvárosa műemléki védelem alatt áll.

## Selmecbánya - Banská Štiavnica![A Szentháromság szobor](http://szlovakiaiidegenvezetes.sk/wp-content/uploads/2007/12/selmecbanya-szent-haromsag-szobor.thumbnail.jpg)

A hajdani ezüstbányászat központja. 1238-tól szabad királyi bányaváros. A környékbeli 26 mesterséges tó, melyek 120 kilométernyi csatornákkal vannak összekötve, vízi energiával működtették a bányák szivattyúsberendezéseit. 1763-ban itt alakította meg Mikovíny Sámuel mérnök és geográfus Európa első Bányászati Akadémiájáját. Selmecbányán született a híres csillagász Hell Miksa.A város 1993-tól a Világörökség része.